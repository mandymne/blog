#Zašto je važno da čitamo deklaracije na proizvodima?

Većina potrošača ne razumije koliko je važno upoznati proizvod prije kupovine. Iz tog razloga najčešće biva žrtva prevara ili zabluda od strane proizvođača.

U predhodnom blog postu trudili smo se da vam pojasnimo određene nutritivne podatke na proizvodima, odnosno na deklaracijama namirnica, kako biste ubuduće lakše odabrali žljeni proizvod ili pak izbjegli proizvode koji mogu loše uticati na vaše zdravlje. Razumijevanjem deklaracije ne samo da pravimo bolje i zdravije izbore hrane, već smanjujemo rizik od upadanja u još jednu od marketinških zamki proizviđača. O čemu se zapravo radi? Iako postoji pravilnik o deklarisanju, označavanju i reklamiranju hrane, zakonodavstvo nije uvijek precizno u tom dijelu i proizvođači često koriste nedorečenost pravilnika. Ovo se najčešće odnosi na [zdravstvene izjave] (http://www.ihis-nutricionizam.rs/pdf/2012/2.%20Prof.dr%20IVAN%20STANKOVIC.pdf) na proizvodima, koje kupce dovode u zabludu da određene namirnice liječe, poboljšavaju varenje, pomažu rast kose, ubrzavaju metabolizam, otklanjaju tegobe upala i slično. Pored zdravstvenih izjava tu su i nutritivne izjave, odnosno sve izjave koje sugerišu, tvrde ili ukazuju da hrana ima specifična nutritivna svojstva, uključujući, ali ne ograničavajući se samo na energetsku vrijednost i količine proteina, masti i ugljenih hidrata kao i količine vitamina i minerala (npr. “izvor kalcijuma”, “visok sadržaj vlakana”, “nizak sadrzaj masti”, “bez holesterola”, itd.). Interesantna je takođe i činjenica koju su pokazali rezultati istraživanja IHIS Nutricionizma i Asocijacije potrošača Srbije - na pitanje “Da li znate razliku između nutritivnih i zdravstvenih izjava?”, tačno je odgovorilo svega 28% građana. No, postoji mnogo slučajeva u kojima potrošač, ne obraćajući pažnju na deklaraciju proizvoda, biva zaveden od strane proizvođača. U produžetku teksta navešćemo neke.


**“Bez”**

Proizvođači vrlo često izjavu **“bez glutena”** ili **“bez holesterola”** olako stavljaju na svoje proizvode. Tako izjavu “bez glutena” nalazimo na mlijeku – proizvodu koji sigurno ne može sadržati gluten (gluten je protein koji se može naći samo u određenim žitaricama). Upotreba **“bez konzervansa”** na pakovanju kiselog mlijeka je takođe bespotrebna. Kiselo mlijeko se pravi od mlijeka i bakterija mliječno kiselinskog vrenja (korisne bakterije). Djelovanjem ovih bakterija na mlijeko, pH mlijeka se snižava do te mjere da, u nekom normalnom vremenskom periodu, tu ne mogu da porastu nijedne druge bakterije. Dakle, upotreba konzervasna u kiselom mlijeku je skroz nepotrebna.  Drugi nevjerovatan primjer je neki biljni proizvod, poput suncokretovog ulja ili margarina na kome piše „bez holesterola“. Holesterol se proizvodi u jetri, dakle mogu ga sadržati samo životinjski proizvodi. Holesterol ne postoji ni u jednom biljnom proizvodu.

**Zamka light proizvoda ili istina?**

Sa polica supermarketa privlače nas light proizvodi i pomisao da u njima možemo uživati koliko zelimo a da pri tom ne ugrozimo liniju. Naime, često je natpis **"light"** na ambalaži proizvoda dovoljan da cijena bude prilično viša, a zajedno s njom rastu i naša očekivanja. Medjutim, ako bacite pogled na tablicu hranjivih vrijednosti namirnica, shvatit ćete da je ušteda na kalorijama najčešće smiješno mala.


**Voćni sokovi**

U soku od tropskog voća najviše jabuke? Da. Obratite pažnju, naročito kod sokova, koliko nekog sastojka zaista ima u njemu. Kao po pravilu, „sok od šumskog voća” ili „multitropik” **sadrže najviše jabuke**, koja ipak ne pripada ni šumskom ni tropskom voću. Jabuka u toj mješavini nije loša, ali ako smo odvojili novac za sok od tropskog voća ili brusnice onda treba i da dobijemo brusnicu ili tropsko voće, a ne jabuku. Jabuka spada u jeftine sirovine, a ako izuzmemo neke faze u tehnološkom procesu proizvodnje, poput bistrenja, depektinizacije, zahvalna je i za obradu. Naime, proizvođač većim slovima istakne kvalitetniji, skuplji sastojak, iako ga po pravilu ima najmanje. Primer je **“Sok od BRESKVE i jabuke”**. 


Moramo pažljivo čitati da bi znali šta kupujemo. Možda je taj proizvod potpuno zdravstveno ispravan, ali nije dobro deklarisan i na taj način zavarava kupca. Ne bi bilo loše obratiti pažnju i na [količinu šećera] (http://www.politika.rs/rubrike/potrosac/U-vocnim-sokovima-secera-koliko-i-u-gaziranim.sr.htm) koje ovi proizvodi sadrže. Prilikom konzumiranja 250 ml nekog napitka, bilo da je riječ o voćnom soku bilo o gaziranom piću, u organizam unosimo 30 grama ili dvije kašike šećera. 


**“Posni” proizvodi sa proteinima mlijeka**

Tržište je preplavljeno raznim zamjenama za mliječne prozvode -  posne pavlake, posni sirevi, šlag kremovi sa biljnim masnoćam, itd. Potrošači koji ne čitaju deklaracije ovakve proizvode smatraju posnim jer nemaju mliječnu mast i koriste ih za posne slave (ili potrošači čija se ishrana zasniva isključivo na namirnicama biljnog porijekla – vegani i vegetarijanci). Međutim, ako pročitamo sastav proizvoda vidjećemo da se u njemu nalazi protein mlijeka, tako da ovakav proizvod nikako ne moze da se smatra posnom namirnicom.


Hrana na kojoj je navedeno da ne sadrži masti, odnosno **"fat free" namirnice**, nisu sasvim oslobođene od masti, već u svom sastavu ne smiju imati više od 0,5 g masti na 100 g ili 100 ml,  dok proizvodi sa malom količinom masti imaju do 3 g masti na 100 g ili 1,5 g masti na 100 ml.

Tako, oni koji čitaju deklaracije znaju da u mnogim čajevima od brusnice ima svega jedan procenat ovog voća, da se breskve, šljive i jagode samo u tragovima nalaze u voćnim jogurtima i da su pojedine kesice čajeva znatno lakše od drugih. Na deklaracijama vidimo i da viršle nekih proizvođača imaju 70 odsto mesa, a drugih samo 30, ali i da se u nekim čokoladicama nalazi kikiriki u tragovima, pa bi oni koji su alergični na njega trebalo da ih izbegavaju. Oni koji boluju od visokog pritiska trebalo bi da paze na količinu soli, dok bi oni koji pate od srčanih tegoba i visokog holesterola trebalo da izbegavaju proizvode koji sadrže zasićene masne kiseline. Sa druge strane, nedovoljno informisan potrošač suočen između dva proizvoda, onog na kojem piše “bez glutena”, “bez holesterola”, “bez konzervansa” i onog na kojem ne piše ništa, će odabrati proizvod na kome piše to “bez” iako ni na koji način taj proizvod nije bolji od drugog proizvoda na kome ne piše ništa. Na taj način potrošač donosi ekonomsku odluku koju, da nema ove izjave, verovatno ne bi doneo.

Jasno je da čitanje deklaracija na proizvodima mora preći potrošačima u naviku. Mi biramo proizvode na osnovu informacija dostupnih na deklaraciji. **Koji su vaši kriterijumi pri odabiru proizvoda?** 









Izvor:

http://www.ihis-nutricionizam.rs/

http://stajedemo.com/

http://arhiva.24sata.rs/vesti/ekonomija/vest/evo-zasto-je-vazno-da-citate-deklaracije-na-proizvodima/154831.phtml

http://www.zdravobudi.hr/

http://www.politika.rs/rubrike/potrosac/U-vocnim-sokovima-secera-koliko-i-u-gaziranim.sr.htm





