**Kako čokolada utiče na naše zdravlje?**


Uprkos lošem glasu koji je bije, da kvari zube i goji, čokoloda je i dalje najomiljenija poslastica na planeti. Za taj neodoljivi ukus, kojeg se teško zauvijek možemo odreći, zadužen je kakao - osnovni sastojak čokolade. Na našu sreću, naučni krugovi kažu da nema ni potrebe odricati se ovog kakao užitka. Ipak, u svemu treba imati granice pa i u konzumiranju ove poslastice.

Da li je čokolada dobra ili pak loša po naše zdravlje?

Tamna (crna) čokolada sadrži visoku količinu flavonoida. On daje gorak i specifičan ukus zbog kojeg mnogi od nas obožavaju čokoladu. Flavonoid nije samo primamljiv nepcima, on je i važan antioksidans koji smanjuje rizik od najrazličitijih bolesti pa i od raka. Tamna čokolada pomaže rad srca, smanjuje krvni pritisak i prisutnost lošeg holesterola i to čak za 10%. Tu nije kraj pozitivnih djelovanja tamne čokolade. Dokazano je da ona stimuliše proizvodnju endorfina (hormona sreće), a sadrži i serotonin, hormon koji stabilizuje raspoloženje. U čokoladi se nalaze i [i teobromin] (http://bs.wikipedia.org/wiki/Teobromin) te niska količina kofeina koji daju blagi stimulativni učinak. Crna čokolada sadrži još i kalijum, magnezijum, fosfor, kalcijum, natrijum te željezo. To sve čini čokoladu korisnim dodatkom prehrani. 

Međutim, na našem tržištu najviše preovladavaju mliječne čokolade, čokolade koje sadrže puno dodatih šećera i biljnih masti. Kombinacija mliječne masti i šećera koja daje fruktozu je najbolji put do zakrčienja krvnih sudova, odnosno do ateroskleroze! 

Stručnjaci upozoravaju da je mliječna čokolada poput neke razblažene varijante, čije su sve dobre vrijednosti stavljene po strani u korist dobrog ukusa (i cijene!) . Sadržaj kakao djelova je i do tri puta manji nego kod crne čokolade, dok dodato mlijeko sadrži zasićene masnoće koje povećavaju nivo holesterola. Druga činjenica je da mliječna čokolada sadrži više šećera od crne, koji posljedično podiže apetit, dok crna nema takav učinak. 

Posebnu pažnju bi trebalo skrenuti roditeljima i djeci u čijoj ishrani preovladava ovakva vrsta čokolode. Doktori trvrde da je parče hljeba premazano svinjskom mašću daleko zdravija ishrana od mliječne čokolade (a da ne pričamo o čokoladama sa raznim dodacima i punjenjima). Hljeb sadrži sve sto sadrži čokolada. Ukoliko bi još na CRNI hleb dodali životinjsku mast onda bismo u organizam unijeli  pored A, D, E i K vitamina i kompleks B-vitamina, što je mnogo zdravije od mliječne čokolade.


**Kako odabrati “zdravu” čokoladu?**

Prava i kvalitetna čokolada se pravi od kakao putera, koji je skup, te stoga veliki broj proizvođača čokolada koriste biljne masti. Često su te biljne masti u stvari trans masti za koje je dokazano štetno djelovanje. Uz to, čokolada je postala gnjecava i zastrašujuće masna. 
Prilikom kupovine čokolade obavezno treba pogledati sadržaj kakao djelova, podatak koji se nalazi posle popisa sastojaka. Što je sadržaj suve materije kakao djelova veći, čokolada je kvalitetnija. Minimalni uslovi za mliječnu čokoladu su 25 odsto kakao djelova i 3,5 odsto mliječne masti. Što  je količina ovih sastojaka veća, čokolada je kvalitetnija. Na tržistu mozemo naći tamnu čokoladu sa 35 procenata kakao djelova i ovo je minimun kakao djelova koji tamna čokolada mora da sadrži. Standard za kvalitetnu crnu čokoladu  iznosi 53 procenata kakao djelova, dok visoko kvalitentna crna čokolada obično sadrži 72 procenata kakao djelova. U skladu sa tim crna čokolada sadrži mali procenat šećera. Ova čokolada ne sadrži mlijeko u prahu. Dakle, što je kakao masa u spisku sastojaka bliža početku, na prvom ili drugom mjestu, čokolada je kvalitetnija. Dozvoljeno je da se pet odsto kvalitetnog kako maslaca iz čokolade zamijeni biljnom mašću. Ipak, kvalitetna čokolada sadrži samo kakao maslac, a podatak da li u čokoladi ima biljne masti označen je na deklaraciji “sadrži biljnu mast kao dodatak maslacu”. 

Pored svih negativnih glasina koje kruže o čokoladi  (da uzrokuje akne, podiže nivo lošeg holesterola, uzrokuje karijes i povećava tjelesnu težinu) normalno je da sebi postavimo pitanje - da li se ipak treba odreći ovog “slatkog grijeha”? Odgovor je, naravno, ne. Ne trebamo se odricati čokolade, već trebamo pažljivo birati čokoladu prilikom kopovine i naravno - trebamo čitati deklaraciju. 


**Koja je vaša omiljena čokolada?**

