Klasične dijete, spisak i pravilnik koji dobijemo od nutricioniste ili najbolje prijateljice koja se hvali pozitivnim učinkom određene dijete, na kraju uvijek dosade, a naša motivacija počne da opada. Zato se ova tehnika – brojanje kalorija, tema kojoj ćemo posveti ovaj blog post, čini kao “najbezbolnije” rješenje za gubitak kilograma.


Brojanje kalorija, i nije tako teško kako se čini. Prije svega, potrebno je izračunati dnevni kalorijski unos, odnosno **koliko tačno kalorija treba da unesete u zavisnosti od potreba vašeg organizma**. Ima više načina da se izračuna koliko kalorija je određenoj osobi potrebno u toku dana, a ono što se najčešće uzima u obzir su pol, godine, visina, težina, trenutne aktivnosti i stil života. Koliki treba da bude vaš dnevni kalorijski unos možete izračunati raznim formulama, a najbolje su one koje uzimaju u obzir što više faktora. Najgora formula je ona koja vam kalorijske potrebe određuje samo na osnovu visine i težine. Da bi se pojednostavio proces i izbjegla primjena formula napravljeno je veliki broj online kalkulatora kalorija. [Ovdje] (http://www.calculator.net/calorie-calculator.html?ctype=metric&cage=25&csex=m&cheightfeet=5&cheightinch=10&cpound=160&cheightmeter=180&ckg=60&cactivity=1.375&printit=0) ćete naći jedan. 

Kalkulator koji smo uzeli za primjer daje preporuke dnevnog kalorijskog unosa u zavisnosti od cilja koji želite da postignete:

* Da zadržite trenutnu kilažu
* Da izgubite 0.5 kg za nedelju dana
* Da izgubite 1 kg za nedelju dana
* Da dobijete 0.5 kg za nedelju dana
* Da dobijete 1 kg za nedelju dana

Nakon što ste izračunali vaš dnevni kalorijski unos, na osnovu godina, pola, visine, težine i nivoa fizičke aktivnosti, vrijeme je da kažemo nešto i o hrani.

Prilikom mjerenja namirnica važno je da budete što pažljiviji kako biste dobili što preciznije  rezultate. Na primjer, voće i povrće prvo ogulite i očistite od sjemenki pa tek onda mjerite. Nakon što izmjerite namirnice onda u tabeli kalorija provjerite koliko svaka ima kalorija u 100 g i sve to pomnožite sa količinom koju ste vi pojeli. Jelo koje sami spremate trabate računati tako što prvo izvagate sve namirnice koje koristite i onda ukupnu kalorijsku vrijednost svih namirnica podijelite sa njihovom ukupnom gramažom. Veliku pomoć prilikom brojanja kalorija možete pronaći [ovdje] (http://www.tablicakalorija.com/).Na ovom sajtu naći ćete kalkulator unešenih kalorija gdje, klikom na odredjenu namirnicu, odnosno na plusić ispred namirnice, prebacujete namirnicu u kalkulator. Klikom na listu odabranih namirnica podesite količinu u gramima unešenih namirnica, a kalkulator će vam zatim izračunati rezultat unešenih kalorija, unešenih ugljenih hidrata, unešenih proteina i unešenih masti.

Mjerenje kalorija u nekom kuvanom jelu pojasnićemo na primjeru priganica (bez kvasca).

Sastojci:

*  200g/ml mlijeka 2.8% masnoće___ 2x60 (60 kcal u 100ml)   = 120 kcal
* 200g/ml vode______________________________________= 0 kcal
* 300 g bijelog brašna_____________ 3x350 (350 kal u 100g) = 1050 kcal
* 1 jaje 40g___________________________________0.4x151= 60 kcal
* Malo soli__________________________________________= 0 kcal
* 25g ulja___________________________________0.25x900 = 225 kcal
                                                                   
                                                                 = 1.455 kcal
 					             
 					             
 								         
1455 kcal/765g = 1.90           1.9x100= 190 kalorija u 100 grama priganica

Priganice spremajte na što manje ulja, kako biste izbjegli dodatne kalorije koje ulje sadrži. Slijedeći dati primjer mozemo zaključiti da, ukoliko bismo pojeli 200 grama priganica onda bi naš obrok sadržao 2x190= 390 kalorija (bez dodatog ulja u kome se prže) + prilog.
No, pored brojanja kalorija fizička aktivnost bi znatno doprinijela vašem bržem gubitku kilograma i poboljšanju zdravlja. Ukoliko je vaš kalorijski unos nizak (ne ispod 1200 kcal na dan!) obratite pažnju onda da vaša fizička aktivnost ne bude prevelika jer, možete da dovedete sebe do stanja iscrpljenosti. Zato je i ovdje, kao i u svemu, ključ u umjerenosti. Pored toga, birajte kvalitetne namirnice, kako biste sprečili prehrambene nedostatke. 



