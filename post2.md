#Kako pravilno čitati deklaracije na proizvodima?

*Kalorije, aditivi, masti, vitamini…To su samo neki od pojmova koje srijećemo na deklaracijama namirnica. Znate li ih pravilno čitati?*

U predhodnom postu govorili smo malo o bitnosti deklaracije i njenom razumijevanju. Činjenica je da potrošači rijetko obraćaju pažnju na deklaraciju kao i da često ne razumiju podatke koji su im dostupni. U namjeri da vam približimo i pojasnimo određene nutritivne podatke na proizvodima, odnosno one koji se uobičajeno nalaze na deklaracijama namirnica, nastavljamo serijal tekstova na ovu temu.


**Energetska vrijednost**

Energetska vrijednost izražena je u kcal i kJ, a pri kupovini treba imati na umu da se ona odnosi najčešće na 100 g namirnice. Nemamo svi iste energetske potrebe. Dnevni preporučeni energetski unos se razlikuje zavisno o polu, težini, dobi i tjelesnoj aktivnosti.Prosječna osoba dnevno unese oko 2000 kalorija, a prosječna preporučena dnevna energetska vrijednost za dijete od 1-3 godine iznosi 1200 kcal, od 4 – 6 godine 1600 kcal te polagano raste do dvanaeste godine kada se izjednačava s prosječnim potrebama odraslih koje iznose 2000 kcal.


**Proteini ili bjelančevine**

Proteini ili bjelančevine su prijeko potrebni za izgradnju i obnovu svih ćelija i tkiva u tijelu te pravilno funkcionisanje organizma, a građeni su od aminokiselina. Iako se djelomično nalaze u gotovo svim namirnicama, najvažniji izvori proteina su: meso, riba, jaja, sir, jogurt, mlijeko, soja, grah i druge mahunarke.
Mnoga istraživanja su pokazala da veliki broj ljudi konzumira više proteina nego što je njihovom organizmu zaista potrebno, a to može dovesti do debljanja. Naime, samo jedan gram proteina sadrzi četri kalorije. Zdraviji su proteini biljnog porijekla jer sadrže manje masnoća. Dakle, umjesto mesa, radije se odlucite za, na primer, sir ili jogurt. Preporuke o dnevnom unosu bjelančevina su 0,8 g/kg tjelesne težine za odrasle osobe ili 10 do 15% dnevnog energetskog unosa, ili najviše do 20% ako je udio biljnih bjelančevina u hrani visok.

**Ugljeni hidrati**

Ugljeni hidrati su najvažniji izvor energije od svih prehrambenih sastojaka koje svakodnevno unosimo u organizam. Dijele se na jednostavne i složene. Kvalitetan izvor energije su složeni ugljeni hidrati iz namirnica poput riže i drugih žitarica, krompira, hljeba te voća i povrća. Konzumaciju jednostavnih ugljenih hidrata - šećera prisutnih najvećim dijelom u slatkišima, gaziranim napicima i procesiranim proizvodima, preporučljivo je svesti na minimum. Sadržaj jednostavnih uglejnih hidrata na deklaraciji je označen kao šećeri. Podatak o sadržaju složenih ugljenih hidrata može, ali i ne mora biti istaknut. Ukoliko ovaj podatak nije istaknut onda do njega možemo doći oduzimanjem količine jednostavnih šećera od ukupne količine ugljenih hidrata. Kako je prema preporukama pravilne ishrane potrebno ograničiti unos šećera na manje od 10% dnevnog energetskog unosa, jasno je da namirnice s velikom količinom uglavnom dodanih šećera treba izbjegavati.

**Natrijum**

Još jedan od činioca koji uveliko utiče na zdravlje je so, odnosno natrijum-hlorid. Na deklaracijama je obično izražena količina natrijuma u gramima, pri čemu je prihvatljiva količina između 0,1 i 0,6 g natrijuma na 100 g namirnice, što odgovara između 0,3 i 1,5 g soli. Za lakše snalaženje, valja imati na umu da je maksimalni dnevni dopušteni unos soli 5 g ili jedna čajna kašičica. Prevelik unos kuhinjske soli, odnosno natrijuma predstavlja rizik za nastanak povišenog krvnog pritiska, bolesti srca i krvnih žila. 

**Masti**

Osiguravaju energiju i učestvuju u mnogim važnim procesima u organizmu, stoga ih ne smijemo zanemariti. Kvalitetni izvori masti uključuju biljna ulja (maslinovo, suncokretovo), orašaste plodove, plavu ribu (sardina, losos).
Podatak istaknut na deklaraciji o količini ukupnih masti odnosi se na zasićene i nezasićene masti. Zbog poznate činjenice o uticaju zasićenih masti na zdravlje, odnosno riziku za nastanak bolesti srca i krvnih žila, poželjno je provjeriti udio zasićenih masti koje takođe trebaju biti zastupljene u što manjem broju. Zato svakako potražite ovaj podatak na deklaraciji namirnice i izbjegavajte proizvode bogate zasićenim mastima. Npr., za dnevni energetski unos od 2000 kcal preporučeni unos zasićenih masti je manje od 20 g (180 kcal) dnevno. To je u skladu s preporukama prema kojima energetski unos iz zasićenih masti treba biti manji od 10% ukupnog dnevnog energetskog unosa.

**Holesterol**

Holesterol je vrsta masnoće koja se proizvodi u jetri, ali se unosi i hranom. Holesterol je neophodan sastavni dio organizma, potreban za normalno funkcionisanje svake ćelije. Medjutim, povišena vrijednost holesterola u krvi može prouzrokovati srčane bolesti, stoga se preporučuje ograničiti dnevni unos holesterola hranom na manje od 300 mg. Izjave na deklaracijama poput onih „bez holesterola“ ili s „niskim sadržajem holesterola“ na namirnicama biljnog porijekla (ulja, margarin) potpuno su bespredmetne jer se holesterol proizvodi u jetri i ne postoji ni u jedinom biljnom proizvodu. Holesterol je vrsta masnoće koja se proizvodi u jetri, ali se unosi i hranom. Holesterol je neophodan sastavni dio organizma, potreban za normalno funkcionisanje svake ćelije.Sa druge strane, povišena vrijednost holesterola u krvi može prouzrokovati srčane bolesti, stoga se preporučuje ograničiti dnevni unos holesterola hranom na manje od 300 mg. Izjave na deklaracijama poput onih „bez holesterola“ ili s „niskim sadržajem holesterola“ na namirnicama biljnog porijekla (ulja, margarin) potpuno su bespredmetne jer se holesterol proizvodi u jetri i ne postoji ni u jedinom biljnom proizvodu. 

**Trans masne kiseline**

Trans masne kiseline kao i zasićene masne kiseline povećavaju rizik od bolesti srca i krvnog sistema. Sve namirnice koje u sebi sadrže hidrogenizovane ili djelomično hidrogenizovane masti nosioci su transmasnih kiselina. Prilikom kupovine treba obratiti pažnju na izjave na deklaracijama proizvoda poput margarina, kojima se izričito tvrdi da je sadržaj trans masnih kiselina u ukupnoj količini manjoj od 2%. Na deklaraciji može biti istaknuta izjava - bez transmasnih kiselina (Trans fat free) koja se može označiti na proizvodu koji sadrži manje od 0,5 g transmasnih kiselina po serviranju, što na deklaraciji može biti istaknuto kao 0 g. Neki proizvodi mogu imati na deklaraciji oznaku 0 g transmasnih kiselina, ali lista sastojaka može sadržati podatak o djelomično hidrogenizovanim mastima, što znači da takvi proizvodi ipak sadrže vrlo malu količinu transmasnih kiselina.

**Aditivi**

Iako sama riječ „aditivi“ u mnogim ljudima budi strah, nisu svi aditivi loši. Primjera radi, vlakna, enzimi i vitamini su takođe aditivi, ali prirodnog porijekla. Problem su sintetički aditivi na koje treba obratiti pažnju. Njih u namirnicama ima, ali nisu opasni ako su u manjim količinama. Za svaki aditiv definisan je dnevni unos i toga se treba pridržavati. Utješna je informacija da je u dostupnim namirnicama 100 puta manja količina aditiva od one koja bi mogla štetno djelovati na zdravlje čovjeka.


Neki prehrambeni aditivi moraju se unositi u ograničenim količinama i zato je najbolje prednost davati prirodnim namirnicama. Konzervisanu hranu i proizvode s produženim rokom trajanja ili pak proizvode za koje znamo da sadrže potencijalno štetne dodate boje, konzervanse i pojačivače ukusa treba izbjegavati ili ograničiti njihov unos. To se posebno odnosi na djecu.  Bez obzira na prošla i buduća istraživanja, te stavove o ovoj kontroverznoj temi, sigurno je da za ovakvim proizvodima treba posezati tek povremeno. Korisno je čitati deklaracije proizvoda i birati proizvode koji sadrže prirodne arome, boje i konzervanse.

**RDA i GDA**

RDA (Recommended Daily Allowances) je standard kojim se propisuju preporučene dnevne količine vitamina i minerala potrebne za uravnoteženu ishranu. Te brojčane vrijednosti obično su navedene u stupcu pored količina vitamina i minerala koje su prisutne u 100 g određenog proizvoda i izražene su kao postotak. Primjera radi, ako uz vrijednost vitamina A u stupcu koji navodi RDA stoji 80% - to znači da će se unosom 100 g te namirnice podmiriti 80 % dnevnih potreba za vitaminom A. GDA (Guideline Daily Amounts) je vodič koji pokazuje koliko kilo kalorija i hranjivih vrijednosti (bjelančevina, ugljenih hidrata, šećera, masti, zasićenih masnih kiselina, vlakana i soli) sadrži određena količina hrane (obrok) u odnosu na referentni dnevni unos od 2000 kcal. Oznaka GDA odnosno preporučeni dnevni unos kalorija na hrani pomaže potrošaču da izbjegava prekomjernu konzumaciju određene hrane, te mu omogućava da svakodnevno vodi brigu o uravnoteženoj ishrani i održavanju normalne tjelesne težine.

*Prilikom čitanja deklaracija posebno treba obratiti pažnju na oznake za postotak preporučenog dnevnog unosa nutrijenata (%RDA). Postoci preporučenih dnevnih vrijednosti (RDA) prikazani su na osnovu dnevnog energetskog unosa od 2000 kcal, koji daje dovoljno dobre smjernice za većinu ljudi (odrasle i djecu stariju od četiri godine). Oni nam ukazuju na to koliki udio preporučenog dnevnog unosa pojedinog nutrijenta ili energije unosimo konzumiranjem jednog serviranja (ili 100 g) dotičnog proizvoda. Dakle*, **čitajte deklaracije na proizvodima i birajte proizvode s niskim postotkom preporučenog dnevnog unosa ukupnih i zasićenih masti, natrijuma i jednostavnih šećera, a visokim postotkom ukupnih ugljenih hidrata, biljnih vlakana, vitamina i minerala.**





Izvor:

http://dijabetickaprehrana.blogspot.com/2012/05/kako-citati-deklaracije-na-namirnicama.html

http://www.zdravobudi.hr/10376/kako-citati-deklaracije-na-prehrambenim-proizvodima

http://www.nestle.ba/asset-library/documents/zdravo_ba.pdf

http://www.tportal.hr/lifestyle/zdravlje/227968/Znate-li-citati-deklaracije-na-namirnicama.html







